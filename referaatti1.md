# Suunnittelu Extreme Programming -metodologiassa

Martin Fowler käsittelee blogikirjoituksessaan "Is Design Dead?" (2004) suunnittelun ja suunnittelumallien asemaa ketteriin ohjelmistokehitysmenetelmiin kuuluvassa Extreme Programmingissa (XP). XP:n pääpiirteisiin kuuluu asteittain, järjestelmän toteuttamisen edetessä kehittyvän suunnittelun suosiminen perinteisen, etukäteen yksityiskohtainen suunnittelun sijaan. Fowlerin mukaan edellä mainitussa on kuitenkin suuri riski päätyä ns. "Code and fix"-painajaiseen, jossa bugien korjaamisesta erityisen hankalaa ja kallista. Siksi olisi syytä löytää jonkinlainen tasapaino asteittain kehittyvän ja laajemman suunnittelun väliltä.

Fowler käy läpi suunnittelutekniikoita, joilla XP:stä saadaan tehokkaampaa. Hän painottaa koodin pitämistä mahdollisimman selkeänä ja yksinkertaisena. XP:ssä suosittuun iskulauseeseen "You Aren't Going to Need It" (YAGNI) sisältyy se ajatus, että jokin ominaisuus kannattaa toteuttaa vasta, kun sitä oikeasti tarvitaan; perusteluna on nimenomaan, että toteuttaminen monimutkaistaa koodia – ja luonnollisesti vie myös resursseja ensisijaisemmin toteutettavilta ominaisuuksilta. Fowler mainitsee erityisesti refaktoroinnin yksinkertaisuuden ylläpidon apuna.

Fowlerin mukaan suunnittelumallit ovat välttämättömiä aputekniikoita projekteissa, joskin ylikäytettyjä. Hän kehottaa tutustumaan niihin tarkkaan ja kiinnittämään huomiota, milloin niiden käyttöönotosta on varsinaista hyötyä – ei siis liian aikaista tai monimutkaista käyttöä. Samanlaista mantraa Fowlerin jakaa kaavioiden käytössä; pääideana on kommunikointi, ts. esitä vain olennainen, äläkä käytä turhaa aikaa siihen.

Lähteet:
[Fowler, 2004] Fowler, M. (2004). Is design dead? Blogikirjoitus.
https://martinfowler.com/articles/designDead.html
