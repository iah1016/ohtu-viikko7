# Läpikatsaus ohjelmistotuotantomenetelmien kehityksen historiaan

Lauri Suomalaisen kandidaatintutkielma "Ohjelmistotuotantomenetelmien kehittyminen 1950-luvulta nykypäivään" (2014) esittelee tunnettuja ohjelmistotuotantomenetelmiä ja perusteluja niiden kehittämiselle, käytölle ja suosion hiipumiseen.

Alkuaikojen (1950-luvun) ohjelmistotuotanto oli hyvin rajoittunutta ja haasteellista silloisten tietokoneiden heikon suorituskyvyn ja muistikapasiteetin takia. Ongelmien odotettiin lieventyvän koneiden kehittyessä, mutta toisin kävi: laitteiden monimutkaistuessa myös haasteet monimutkaistuivat. Suomalainen mainitsee, että 1960-luvun lopulla puhuttiin jopa "ohjelmistokriisistä".

1970-luvulla suosituksi ohjelmistotuotantomalliksi nousi ns. "vesiputousmalli" (jota kutsutaan myös perinteiseksi ohjelmistotuotantomalliksi), jossa tuotannon eri vaiheet on jaettu omiksi kokonaisuuksiksi ja eteneminen seuraavaan tapahtuu toisen valmistuttua. Edellä mainitun mallin käyttöön liittyy kuitenkin ongelmia, esim. suunnitteluvaiheessa on hyvin vaikeaa ottaa huomioon kaikki vaatimuksia – ja ne voivat ilmetä vasta testausvaiheessa. Siinä vaiheessa niiden korjaaminen voi tulla hyvin kalliiksi.

Ilmentyneiden ongelmien myötä ohjelmistotuotantomenetelmät kehittyivät iteratiivisiksi ja inkrementaalisiksi. Suomalainen mainitsee niistä spiraalimallit ja RUP:n eli Rational Unified Processin. Näistä menetelmistä edelleen ketteriin tuotantomenetelmiin, joista tyyppiesimerkkinä Suomalainen käsittelee tarkemmin Scrumia. Tulevaisuudessa ohjelmistotuotantomenetelmät tulevat vielä kehittymään ottaen huomioon maailmanlaajuisen kehityksen.




Lähteet:
Suomalainen, L. (2014). Ohjelmistotuotantomenetelmien kehittyminen 1950-
luvulta nykypäivään. Kandidaatintutkielma. Helsingin yliopisto.
